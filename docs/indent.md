---
layout: docs
title:  "การเยื้อง"
permalink: /เอกสาร/การเยื้อง/
---
 ในภาษาไอรินใช้การเยื้องในการแทนตำแหน่งของคำถามและคำตอบโดยบรรทัดที่ไม่มีการเยื้องเลยจะทำหน้าที่เป็นคำถาม และบรรทัดที่เยื้องเข้าไปจะเป็นคำตอบ เมื่อเยื้องเข้าไปอีกจะเป็นคำถาม สลับกันไปเรื่อยๆ ตัวอย่างเช่น

{% highlight text %}
สวัสดี
  มีอะไรให้ช่วยหรอคะ
{% endhighlight %}

เมื่อถามระบบว่า สวัสดี ระบบจะตอบว่า มีอะไรให้ช่วยหรอคะ ซึ่งจะเห็นได้ว่า `สวัสดี` ทำหน้าที่เป็นคำถาม และ `มีอะไรให้ช่วยหรอค่ะ` เป็นคำตอบ

อีกทั้งภาษาไอรินยังใช้การเยื้องในการแยกคำถามแต่ละข้อออกจากกัน ตัวอย่างเช่น

{% highlight text %}
สวัสดี
  มีอะไรให้ช่วยหรอคะ
ลาก่อน
  ลาก่อนค่ะ
{% endhighlight %}

จะเห็นว่าโค้ดดังกล่าวมี 2 คำถามคือ `สวัสดี` กับ`ลาก่อน`
แต่หากไม่มีการเยื้องในบรรทัดที่ติดกันจะถือว่าเป็นคำถามที่มีคำตอบร่วมกัน ตัวอย่างเช่น

{% highlight text %}
สวัสดี
ดีจ้า
ลาก่อน
  ลาก่อนค่ะ
{% endhighlight %}

จะสังเกตว่าบรรทัดที่ 1,2 และ 3 ไม่มีการเยื้อง จึงถือว่าเป็นคำถามร่วมกัน ดังนั้นเมื่อถามระบบว่า `สวัสดี`, `ดีจ้า`, หรือ`หวัดดี` ระบบจะตอบกลับมาเหมือนกันคือ `มีอะไรให้ช่วยหรอคะ`

และหากไม่มีการเยื้องในบรรทัดที่ติดกันของคำตอบจะถือว่าคำตอบนั้นเป็นคำตอบร่วมกันของคำถามโดยคำตอบร่วมกัน จะใช้การสุ่มหนึ่งในคำตอบออกมาตอบ ตัวอย่างเช่น

{% highlight text %}
สวัสดี
  สวัสดีค่ะ
  ยินดีต้อนรับค่ะ
  มีอะไรให้ช่วยหรอค่ะ
{% endhighlight %}

หากเราถามระบบว่าสวัสดี ระบบอาจตอบว่า `สวัสดีค่ะ`, `ยินดีต้อนรับค่ะ` หรือ`มีอะไรให้ช่วยหรอคะ`

ทำนองเดียวกันเราสามารถใช้คำถามร่วมและคำตอบร่วมพร้อมกันได้ ตัวอย่างเช่น

{% highlight text %}
สวัสดี
ดีจ้า
หวัดดี
  สวัสดีค่ะ
  ยินดีต้อนรับค่ะ
  มีอะไรให้ช่วยหรอค่ะ
{% endhighlight %}

เมื่อถามระบบว่า`สวัสดี`,`ดีจ้า` หรือ`หวัดดี` ระบบอาจตอบว่า `สวัสดีค่ะ`, `ยินดีต้อนรับค่ะ` หรือ`มีอะไรให้ช่วยหรอคะ`

อีกทั้งเรายังสามารถใช้การเยื้องเพื่อเป็นการบอกการสนทนาต่อเนื่องได้ โดยการเพิ่มการเยื้องเข้าไปต่อจากคำตอบของคำถามก่อนหน้า ตัวอย่างเช่น

{% highlight text %}
สวัสดี
  สวัสดีค่ะ
นอนละ
  ฝันดีค่ะ
หิวข้าว
  ไปกินสิคะ
    ไม่มีเงิน
      เดี๋ยวให้ยืมค่ะ
        ไม่คืนได้ไหม
          ไม่ได้ค่ะ
    ไม่หิวแล้ว
      แล้วจะบอกว่าหิวข้าวทำไมคะ      
{% endhighlight %}

สังเกตว่าบริเวณคำว่าหิวข้าวมีการเยื้องถัดเข้าไปต่อจากคำตอบของคำถามแรก นั่นหมายถึงการสนทนาต่อเนื่อง เมื่อถามระบบว่า `สวัสดี` ตัวแปลภาษาจะตอบว่า `สวัสดีค่ะ` แต่เมื่อเราถามระบบต่อด้วยคำว่า `หิวข้าว` ระบบจะตอบกลับมาว่า `ไปกินสิค่ะ` ซึ่งช่วงนี้จะเป็นการสนทนาต่อเนื่องซึ่งตอนนี้มี 2 ทางเลือกคือ `ไม่มีเงิน` กับ`ไม่หิวแล้ว` ซึ่งหากถามระบบต่อว่าว่า`ไม่มีเงิน` ระบบจะตอบว่า `เดี๋ยวให้ยืมค่ะ` แต่หากเรากรอกว่า`นอนละ` ระบบจะออกจากการสนทนาต่อเนื่องแล้วตอบว่า `ฝันดีค่ะ`
