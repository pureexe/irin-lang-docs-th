---
title: นิพจน์
layout: docs
permalink: /เอกสาร/นิพจน์/
---
นิพจน์ (Expression) คือ รูปแบบสำหรับเปรียบเทียบข้อความว่าเข้าเงื่อนไขหรือไม่ หานิพจน์ตรงกับรูปแบบของศัพท์ที่กรอกเข้ามาจะทำการเรียกคำตอบของคำถามนั้นถัดไป ตัวอย่างเช่น  

## ดอกจันทร์
`*` คือตรงกับทุกตัวอักษร ไม่ว่าตัวอักษรใดก็ตามจะเป็นจริงเสมอ ตัวอย่างเช่น  
{% highlight text %}
สวัสดี
  สวัสดีค่ะ
*
  ขออภัยค่ะ ดิฉันไม่เข้าใจ
{% endhighlight%}
หากผู้ใช้กรอกว่า อะไร ระบบจะตอบกลับว่า ขออภัยค่ะ ดิฉันไม่เข้าใจ เนื่องจาก * หมายถึงตรงกับทุกตัวอักษร ดังนั้น คำว่า อะไร จึงมีค่าเป็นจริงเมื่อเจอกับนิพจน์ * ทำให้ตัวแปลภาษาดึงคำตอบของ * มาตอบ  

นอกจากนี้เรายังใช้นิพจน์ดอกจันทร์แทนบางส่วนของประโยคได้เช่น

{% highlight text %}
ผมว่าเธอ*มาก
  ทำไมคุณคิดอย่างนั้นละคะ
{% endhighlight%}

เมื่อถามระบบว่า ผมว่าเธอน่ารักมาก กับถามระบบว่า ผมว่าเธอสวยมาก ระบบจะตอบกลับมาว่า ทำไมคุณถึงคิดอย่างงั้นละ

แต่ว่าดอกจันทร์นั้นไม่ถือว่าตรงกับความว่างเปล่า ต้องมีอย่างน้อย 1 ตัวอักษรขึ้นไป ตัวอย่างเช่นโค้ดด้านบน หากถามระบบว่า ผมว่าเธอมาก จะสังเกตได้ว่า บริเวณที่เป็นดอกจันทร์จะไม่ตรงกับตัวอักษรใดๆเลย ดังนั้นระบบจะไม่ตอบว่าทำไมคุณถึงคิดอย่างงั้นละ จึงขอให้ระวังในส่วนนี้เอาไว้ด้วย


## วงเล็บ

`()` คือ **เลือก** คำใดคำหนึ่งจากในวงเล็บ แบ่งคำออกจากกันด้วยเครื่องหมาย `|` ตัวอย่างเช่น
{% highlight text %}
หิว(ไหม|หรือไม่)
  หิวแล้วค่ะ
{% endhighlight%}
เมื่อถามระบบว่า หิวไหม หรือถามว่า หิวหรือไม่ ระบบจะตอบกลับมาว่า หิวแล้วแล้วค่ะ เนื่องจากคำว่าไหมและคำว่าหรือไม่เป็นคำใดคำหนึ่งจากในวงเล็บ แต่หากถามว่าหิวมะ ระบบจะไม่ตอบว่าหิวแล้วค่ะ เนื่องจากคำว่ามะ ไม่ได้ตรงกับคำใดคำหนึ่งในวงเล็บ

## วงเล็บก้ามปู
`[]` คือ **อาจ** มีคำใดคำหนึ่งจากในวงเล็บ แบ่งคำออกจากกันด้วยเครื่องหมาย `|` ตัวอย่างเช่น  
{% highlight text %}
สวัสดี[ครับ|ค่ะ]
  สวัสดีค่ะ
{% endhighlight %}
เมื่อถามระบบว่า สวัสดี,สวัสดีครับ หรือสวัสดีค่ะ ระบบจะตอบกลับมาว่า สวัสดีค่ะ แต่หากถามระบบว่าสวัสดีนะ ระบบจะไม่ตอบกลับมาว่าสวัสดีค่ะ เนื่อจากไม่ได้บอกกับระบบว่าจากมีคำว่า นะ อยู่ด้านหลัง

และเรายังสามารถใช้เครื่องหมายวงเล็บก้ามปูร่วมกับดอกจันทร์ได้ ตัวอย่างเช่น
{% highlight text %}
สวัสดี[*]
  สวัสดีค่ะ
{% endhighlight %}

นิพจน์นี้มีความหมายว่าอาจมีตัวอักษรใดก็ได้ ดังนั้นจะตรงกับข้อความที่มี หรือไม่มีตัวอักษรต่อท้ายก็ได้ ดังนั้นจึงสามารถตรงกับข้อความว่า สวัสดีจ้า สวัสดีค่ะ หรือสวัสดีก็ได้
