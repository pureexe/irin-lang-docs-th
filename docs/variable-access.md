---
title: การเข้าถึงตัวแปร
layout: docs
permalink: /เอกสาร/เข้าถึงตัวแปร/
---
การเรียกค่าในตัวแปรสามารถทำได้โดยการใช้เครื่องหมาย `{}` โดยตัวแปรแบ่งออกเป็น 2 ประเภทได้แก่ ตัวแปรทั่วไป และตัวแปรตามเหตุการณ์

## ตัวแปรทั่วไป

คือตัวแปรที่ประกาศไว้บนส่วนหัวของไฟล์ สามารถเรียกใช้งานได้โดยเขียนว่า `{ชื่อตัวแปร}` แล้วตัวแปลภาษาจะทำการแทนค่าของตัวแปรไปยังบริเวณที่ `{ชื่อตัวแปร}` ปรากฏอยู่ ตัวอย่างเช่น

{% highlight text %}
---
name <- ไอริน
---
ชื่ออะไร
  ดิฉันชื่อ{name}ค่ะ
{% endhighlight %}

เมื่อถามระบบว่า ชื่ออะไร ระบบจะตอบว่า ดิฉันชื่อไอรินค่ะ เนื่องจากตัวแปลภาษาได้แทนค่าของตัวแปร name ลงไปยังบริเวณที่เขียนว่า {name}

นอกจากนี้เรายังสามารถใช้ตัวแปรทั่วไปกับคำถามได้ด้วย ตัวอย่างเช่น

{% highlight text %}
---
name <- ไอริน
---
{name}
  เรียกดิฉันทำไมคะ
{% endhighlight %}

เมื่อเราถามระบบว่า ไอริน ระบบจะตอบกลับว่า เรียกดิฉันทำไมคะ เนื่องจากค่าของตัวแปร name  ซึ่งมีค่าเป็นไอริน จะถูกแทนที่ลงในคำถาม ดังนั้นคำถามนั้นจึงเป็นคำว่า ไอริน ทำให้เมื่อถามว่าไอรินแล้วระบบจึงตอบว่า เรียกดิฉันทำไมคะ


## ตัวแปรตามเหตุการณ์
ตัวแปรตามเหตุการณ์จะเกิดขึ้นเมื่อมีการใช้นิพจน์ `()` และ `*` เนื่องจากนิพจน์ 2 ตัวนี้จะต้องมีค่าใดค่าหนึ่งแน่นอน โดยการเข้าถึงจะใช้ `{ตำแหน่งของนิพจน์}` โดยนับเป็นเลขเริ่มต้นจาก 1 ตัวอย่างเช่น

{% highlight text %}
ผม(ชอบ|เกลียด)*
  ทำไมคุณถึงได้{1}พวก{2}ละ
{% endhighlight %}

เมื่อถามระบบว่า ผมชอบแมว ระบบจะตอบกลับมาว่า ทำไมคุณถึงชอบพวกแมวละเนื่องจากคำว่าชอบ ถูกนำไปแทนค่าในตัวแปร {1} และคำว่า แมว ถูกนำไปแทนค่าในตัวแปร {2}
